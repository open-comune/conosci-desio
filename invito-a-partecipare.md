Ti volevo dire che avevo creato lo spazio conosci.desio.org con voi consiglieri/assessori/attivisti in mente.

Fammi sapere se pensi ci siano altre persone che reputi interessate a partecipare al progetto.

E volevo chiederti se volevi cominciare ad usarlo, concordemente ai tuoi tempi e ai tuoi obiettivi, partendo dalla creazione di un account su https://github.com.

Ti faccio un esempio pratico di utilizzo: un post Facebook di commento politico post riunione di consiglio può finire su http://conosci.desio.org
Non dico in sostituzione di Facebook ma il fatto di averlo nel contenitore Conosci Desio ti fornisce un valore aggiunto
perché ti permette di inserire riferimenti ad atti ufficiali, a precedenti fatti e anche a rispondere alle obiezioni di altri consiglieri comunali.

Lo scopo è ridurre la mole di lavoro, non aumentarla. Si ottiene questo risultato grazie al fatto che non ci sono tanti contesti separati di narrazione fattuale.

In pratica, dopo che ti sei registrato su GitHub https://github.com/join puoi dirmi il tuo nome utente e io ti aggiungo nel gruppo degli utenti abilitati. Da quel momento puoi creare delle "Issue" (ovvero dei post) e mettere dentro i contenuti che vuoi.
Puoi creare quante Issue vuoi, cercando il più possibile di basarti su fatti e riferimenti verificabili.

Gli atti inerenti l'amministrazione possono essere aggiunti, complementati nel tempo e usati come riferimento in sede di retrospettive e pianificazioni.

È un po' come se stessimo creando una Wikipedia di Desio, ovvero una serie di documenti collegati tra di loro.

Mano a mano che ci rendiamo conto che alcuni argomenti sono importanti da avere sempre sotto mano, sia per il Consiglio Comunale che per i cittadini, ad esempio la lista dei consigli comunali, possiamo creare una sezione apposita nel Wiki https://github.com/open-comune/conosci-desio/wiki

Per maggiori informazioni su Argomenti e Sezioni: https://github.com/open-comune/conosci-desio/blob/master/FAQ.md#argomenti-e-sezioni-cosa-sono
