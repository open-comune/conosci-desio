# Rimozione delle rotaie del tram

(Il processo di costruzione di questo documento è [qui](https://github.com/open-comune/conosci-desio/issues/6))

## Fatti che necessitano di riferimenti

### 1. La rimozione delle rotaie non dipende dal Comune di Desio

? riferimento ufficiale

### 2. Città Metropolitana di Milano non ritiene urgente la rimozione delle rotaie

> Gent.ma Sig.ra Montrasio,
> come da Lei correttamente riportato, la rimozione degli elementi della sede dismessa della tranvia extraurbana Milano Desio è in capo all'Impresa che, propedeuticamente all'avvio dei lavori, è impegnata nel completamento della progettazione esecutiva.
> Con riferimento alle rotaie a gola annegate nella sede stradale di Via Garibaldi e Corso Italia, la cessazione del servizio tranviario non ha sicuramente determinato maggiore "pericolo" per i cittadini rispetto al pluridecennale periodo in cui l'infrastruttura era regolarmente in esercizio.
> La presenza di binari di tratte metrotranviarie dismesse è peraltro ampiamente diffusa nel Comune di Milano.
> Non si ritiene sussista pertanto l'urgenza di dover procedere a modalità non canoniche per lo smantellamento della sede.
> Auspicando di averLe fornito riscontro, si rimane a disposizione per eventuali ulteriori richieste di informazione.

> Ing. Ettore Guglielmino
> Direttore Settore Sviluppo Infrastrutture
> Metrotranviarie ed Espropri
> Area Infrastrutture e Mobilità
> Città Metropolitana di Milano
> Corso di Porta Vittoria, 27
> 20122 Milano
> Tel. 02 7740 3513
> e.guglielmino@cittametropolitana.mi.it

? Data

## Cronologia

### 2015-04-22: Articolo "Binari del tram….Pisapia portali via!" di Alessandro Crisafulli, su Made in Desio

[Fonte](http://www.madeindesio.it/binari-del-tram-pisapia-portali-via/)

> Spiace dover ribadire nuovamente quanto l’azienda ha già comunicato da diversi anni: la linea tranviaria Milano-Desio è stata riconsegnata nel 2012 al Comune di Milano e quindi non è più in carico ad Atm. Viene indicata impropriamente Atm come responsabile delle rotaie dismesse nel comune di Desio, quando non ha invece alcun potere né obbligo circa la rimozione dei binari.

> Come statuisce il Codice Civile (art. 822, comma 2) le “strade ferrate” appartengono allo Stato o all’ente territoriale e fanno parte del Demanio Pubblico. Anche l’articolo 824 ribadisce che “le strade ferrate” che appartengono alle province o ai comuni sono soggetti al regime del Demanio Pubblico. I binari in Desio, quindi, fanno parte dell’insieme dei beni inalienabili dell’Ente Locale sui quali Atm non ha quindi alcuna potestà o proprietà. La loro rimozione deve essere pertanto disposta dal Soggetto Pubblico proprietario.

### 2016-02-09: Intervista al sindaco Roberto Corti

[Fonte](https://www.mbnews.it/2016/02/desio-via-le-rotaie-del-tram-in-centro-il-sindaco-chiede-una-data-certa/)

> “Sono molto soddisfatto dello sblocco del progetto e ho già preso contatti col responsabile della progettazione per mettere in calendario la rimozione delle vecchie rotaie che attraversano il centro cittadino e che tanti disagi hanno provocato sino a questo momento, che, nelle mie intenzioni, potrebbe realizzarsi per la fine del 2016” commenta Corti.

Corti ha ipotizzato la rimozione delle rotaie entro fine 2016.

### 2016-04-09: discussione Facebook

[link](https://www.facebook.com/groups/823777737638221/permalink/1370761079606548/)

### 2016-09-18: Ritardi

[Fonte](http://www.ilgiorno.it/sesto/cronaca/bresso-tranvia-ritardo-1.2519315)

> Il progetto esecutivo sarà presentato solo a gennaio, si rischiano altri mesi di stop prima dell'avvio dei cantieri veri e propri

> Ammonta ormai a 4 anni il ritardo che la Provincia di Milano prima e la Città metropolitana poi, hanno accumulato nell’avvio di questo progetto. Ed è di un **nuovo ritardo, almeno 4 mesi**, che si parla nell’ultima **relazione del Responsabile Unico di Procedimento**, in merito all’effettiva partenza del cantiere.

> [..] a causa dei tanti ripensamenti e blocchi e delle enormi difformità riscontrate rispetto a quanto previsto in origine. Non traggano in inganno i lavori in corso che da agosto dividono in due la via Vittorio Veneto creando disagi agli automobilisti. Quelle opere non sono altro che un aperitivo al cantiere vero e proprio. Si tratta infatti dei primi lavori per l’eliminazione delle cosiddette «interferenze», ossia delle reti dei servizi che si trovano nel sottosuolo.

> In ottobre era prevista la presentazione dell’ultima e decisiva versione del progetto esecutivo da parte della Cmc, l’impresa che ha vinto la gara d’appalto per l’esecuzione delle opere, ma tutto è stato rinviato a gennaio, perché vi sono ancora numerosissime incertezze e anomalie da risolvere all’interno del complicatissimo progetto. Ad oggi, **la partenza dei lavori è ipotizzabile solamente da aprile 2017**. Da quel momento, se tutto filerà liscio, dovranno decorrere almeno 28 mesi per poter vedere i nuovi tram in azione.

### 2017-01-30: Creazione pagina Facebook del Comitato "BASTA ROTAIE - DESIO"

[link](https://www.facebook.com/BastaRotaieDesio)

### 2017-02-04: Petizione del Comitato "BASTA ROTAIE - DESIO"

Contenuto della petizione:

> Comitato BASTA ROTAIE – DESIO
> Raccolta firme di iniziativa popolare
> 
> Al sig. Sindaco del Comune di Desio
>
> Al sig. Sindaco del Comune di Milano
>
> Al sig. Presidente del CdA di ATM
>
> A oltre 5 anni di distanza dalla dismissione della linea tranviaria Milano-Desio non si è ancora proceduto alla rimozione dei binari all'interno del territorio comunale di Desio.
>
> In questo lasso di tempo, la presenza delle rotaie ha costituito grave pericolo per la sicurezza stradale visto il verificarsi di diversi incidenti in coincidenza del tratto in cui il percorso tranviario insiste sulla sede stradale.
>
> Nondimeno dove la corsia tranviaria risulta separata, ciò costituisce impedimento all'esecuzione di lavori che consentirebbero di allargare la sede stradale con un parimenti aumento delle condizioni di sicurezza.
>
> Inoltre la rimozione dei binari consentirebbe all'amministrazione comunale di Desio di compiere lavori di riqualificazione del centro storico, poiché la presenza delle rotaie sembra costituire impedimento invalicabile per la programmazione di qualsivoglia intervento.
>
> I sottoscritti cittadini chiedono pertanto che le S.S.V.V. si attivino celermente per arrivare alla costituzione di un apposito tavolo di lavoro utile a giungere, nel minor tempo possibile, alla risoluzione del problema.
