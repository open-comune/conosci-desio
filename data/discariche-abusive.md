# Discariche abusive

Questo è un documento collaborativo, aiutaci a completarlo e a tenerlo aggiornato [qui](https://github.com/open-comune/conosci-desio/issues/11).

## Sito #1 Cassinetta

Coordinate GPS: 45.630141, 9.194354

[Google Maps](https://www.google.com/maps/place/45%C2%B037'48.5%22N+9%C2%B011'39.7%22E/@45.630141,9.1921653,17z/data=!3m1!4b1!4m5!3m4!1s0x0:0x0!8m2!3d45.630141!4d9.194354?hl=it)

[Fonte](https://www.facebook.com/groups/823777737638221/permalink/1719557478060238/)

### 2017-02-14: Discussione Facebook sulla responsabilità in gioco

Franzini Denis

> La giurisprudenza amministrativa, nelle diverse sentenze è stato sempre confermato il principio secondo il quale, sin dalla vigenza dell’art. 14 del Dlgs 22/97, il proprietario dell’area è tenuto a provvedere alla rimozione e relativo smaltimento dei rifiuti, solo a condizione che ne fosse dimostrata la corresponsabilità con gli autori materiali dell’illecito abbandono dei rifiuti, per aver posto in essere un comportamento omissivo, commissivo, a titolo doloso o colposo, escludendo che la norma configurasse un’ipotesi di responsabilità oggettiva;
>
> ne deriva l’illegittimità dei provvedimenti amministrativi indirizzati al proprietario dell’area, senza aver preventivamente, con esauriente motivazione, supportata da indagini di polizia giudiziaria, dimostrato il dolo o almeno la colpa dello stesso in ordine all’illecito abbandono dei rifiuti sul terreno di proprietà. (Consiglio di Stato Sez.5 del 25/08/2008 n 4061) .
> Se è vero che il proprietario ha fatto segnalazioni in tal senso e vedendo I rifiuti in prossimità della strada e quindi difficilmente controllabile dal proprietario non ti sembra che scaricare l'onere della bonifica a lui è macchiavellico?
> Qui ci troviamo di fronte a 3 parti lese: il proprietario, l'amministrazione e la cittadinanza onesta non scordiamolo tutti!

Jenny Arienti

> Franzini Denis ti ringrazio per la tua nota giuridica. Ci tengo solo a precisare che la giurisprudenza nel nostro ordinamento non è legge. Detto questo, è stata fatta denuncia all'autorita? Ci sono atti amministrativi che "scaricano" l'onere della pulizia al proprietario ? Se parliamo solo per sentito dire è un conto ... ma converrai con me che la pubblica amministrazione non potrebbe mai avere l'onere di bonificare ogni terreno privato (salvo determinate condizioni), altrimenti a quel punto verrebbero lesi gli interessi di tutti i cittadini che dovrebbero farsi carico dei costi.

Franzini Denis

> Convieni con me però nel fatto che il proprietario possa essere parte lesa come l'amministrazione e tutta la cittadinanza?
A parte le disposizioni di legge a cui tu sei più pratica di me ma trovare una soluzione ragionevole tale da impedire tale scempio e senza far pesare a un solo soggetto l'onere della bonifica?
Sai benissimo che l'immobilismo porta solo a una cosa certa, all'allargamento di tale problema!

### 2017-02-14: Riscontro proattivo dell'URP

1. sversamento rifiuti bordo strada = area pubblica quindi rimozione a carico Amministrazione Comunale
2. sversamento all'interno delle aree verdi di proprietà privata = rimozione a carico proprietari

L'amm. comunale ne è ampiamente a conoscenza.

L'unità ambientale di Polizia Locale sta facendo indagini. L'ipotesi è che ci siano imprese che sversano sul territorio per non pagare il conferimento in piattaforma ecologica.

Il nostro servizio ecologia è in attesa di un preventivo di intervento da parte di Gelsia. Purtroppo si tratta di rifiuti non assimilabili agli urbani, laterizi da lavori edili e RAAE e la loro rimozione non può essere considerata come prestazione ordinaria da parte di Gelsia. 

#### Vicinali e progetto "Curare Desio"

Via cassinetta si trova in prossimità di una delle vicinali di Desio conosciuta dai desiani come 'via vicinale per san carlo'

Con "vie vicinali" si intendono le strade sterrate che originariamente collegavano aree agricole dove l'attività umana consentiva un 'controllo diffuso'.

E' una delle zone oggetto del progetto "Curare Desio" che partirà a breve con i Comitati di Quartiere, i volontari civici del verde, la Social Street di Via Milano, Legambiente Desio e GAS.

L'obiettivo è la resilienza della comunità che si prende cura di ferite diffuse del territorio, in questo caso della ferita dell'abbondono ripetuto di rifiuti. A Desio si sono recuperate al cemento vaste aree che adesso rimarranno non urbanizzate (ultimo PGT, primo mandato Corti), la scommessa ora è fare in modo che diventino fruibili *E* che qualcuno decida di fruirne (altrimenti divengono aree abbandonate dove l'unica possibile azione dell'amministrazione comunale è la repressione che in questi casi non è mai definitiva). Uno degli obiettivi del progetto è fare in modo, anche con pannelli informativi e mappatrue di percorsi tracciati da volontari con GPS, che queste vicinali ritornino ad essere collegamento tra comuni vicinori e aree dove la fruizione del verde rinaturalizzato (sull'esempio dei parchi agricoli) possa divenire piacevole per gli amanti delle due ruote.
