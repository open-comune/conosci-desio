# Flusso Verde

## 2017-02-14 18:11

> E' purtroppo da abbattere il tiglio di Corso Italia, zona ingresso parco Lucchini. E' in necrosi e quindi instabile. L'intervento è in programma per il prossimo sabato 25 febbraio.

> La valutazione dello stato di salute dell'albero da parte di un agronomo incaricato dall'Amministrazione Comunale ha classificato la pianta nella classe di rischio C/D, ossia una pianta interessata da un deperimento vegetativo molto diffuso e, ormai, irreversibile e difficilmente contrastabile.

> "Purtroppo - racconta l'assessore ai Parchi e al Verde Urbano Emanuela Rocco - su una situazione già compromessa, influisce anche negativamente l'ubicazione della pianta, che essendo radicata in una piccola aiuola a ridosso del marciapiedi di Corso Italia, non consente di eseguire proficuamente interventi di inoculo nel suolo di fertilizzanti. Visti i numerosi indicatori che denotano instabilità e quindi un potenziale pericolo, e sulla scorta della relazione agronomica che ritiene che i problemi del tiglio potrebbero essere solo parzialmente contrastabili con interventi correttivi esterni, si è dovuto decidere, a malincuore, di abbattere l'albero."

![](https://scontent-mxp1-1.xx.fbcdn.net/v/t1.0-9/16730117_1314343971983423_7409744201513556436_n.jpg?oh=585acefeeb6c23c7ef5470fe054ed93e&oe=59413A7E)
![](https://scontent-mxp1-1.xx.fbcdn.net/v/t1.0-9/16708268_1314344138650073_7460402844381150888_n.jpg?oh=6cb043456184c546176d6fbe31fc1ab5&oe=5946FE65)

[Fonte](https://www.facebook.com/Comune.di.Desio/posts/1314369258647561)
