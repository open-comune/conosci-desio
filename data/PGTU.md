# PGTU: Piano Generale del Traffico Urbano

Documento in costruzione, partecipa [qui](https://github.com/open-comune/conosci-desio/issues/9).

## Descrizione

[fonte](http://www.comune.desio.mb.it/servizi/menu/dinamica.aspx?idArea=16625&idCat=31314&ID=31314&TipoElemento=categoria)

### Cos'è il Piano Generale del Traffico Urbano

Il Piano Generale del Traffico Urbano (PGTU) è uno strumento previsto dall'art. 36 del Codice della strada, finalizzato ad ottenere il miglioramento delle condizioni di circolazione e della sicurezza stradale, la riduzione degli inquinamenti acustico ed atmosferico ed il risparmio energetico, in accordo con gli strumenti urbanistici vigenti e con i piani di trasporto e nel rispetto dei valori ambientali, stabilendo le priorità e i tempi di attuazione degli interventi.

Il PGTU è costituito da un insieme coordinato di interventi per il miglioramento delle condizioni della circolazione stradale nell'area urbana, dei pedoni, dei mezzi pubblici e dei veicoli privati, realizzabili e utilizzabili nel breve periodo e nell'ipotesi di dotazioni di infrastrutture e mezzi di trasporto sostanzialmente invariate.
Il vigente Piano Urbano del Traffico del Comune di Desio risale ad ormai dieci anni fa (2002) e opera in un contesto in cui le esigenze e ragioni della mobilità sono profondamente cambiate.

Nel 2012, pertanto, si è deciso di procedere, a latere, della variante generale al vigente strumento urbanistico (Piano di Governo del Territorio) ma in una relazione di forte e reciproca integrazione, all’adozione e approvazione del nuovo Piano Urbano del Traffico.
(Assessorato alle Politiche di Governo del Territorio e Mobilità)

### Obiettivi e strategie
 
Il Piano Generale del Traffico Urbano persegue i seguenti obiettivi di carattere generale, caratterizzati da reciproche interrelazioni che fanno sì che il raggiungimento dell’uno concorra al perseguimento dell’altro:

- riduzione della pressione del traffico;
- riduzione dell’incidentalità;
- riduzione dell’inquinamento da traffico;
- riqualificazione ambientale;
- ottimizzazione della politica dei parcheggi;
- sostegno della mobilità ciclabile e pedonale;
- rilancio del trasporto pubblico.

### Obiettivi specifici
 
- operare una ri-classificazione funzionale della rete stradale con conseguente riordino puntuale della segnaletica d’indirizzo;
- realizzare isole ambientali, ovvero zone in cui i veicoli devono procedere a velocità non superiore ai 30 km/h;
- realizzare itinerari ciclabili intesi sia come nuove piste ciclabili, sia come percorsi sicuri perché all’interno delle isole ambientali, sebbene in promiscuo con i veicoli;
- incrementare l’intermodalità bici-treno;
- incrementare il numero di pendolari che si avvalgono del trasporto pubblico su ferro (con conseguente modifica della ripartizione modale con riferimento all’entità dell’utenza che utilizza il trasporto pubblico su ferro);
- riduzione dell’incidentalità attraverso interventi puntuali sulla rete stradale;
- riduzione della pressione del traffico mediante specifici interventi su itinerari da assoggettare a interventi di riqualificazione per quanto riguarda la geometria del tracciato, le politiche della sosta, l’appartenenza a isole ambientali, etc.

## Cronologia

### 2014-10-01: Osservazioni del CdQ San Giovanni

Osservazioni sul PGTU da parte del Comitato di Quartiere (CdQ) San Giovanni.

[fonte](http://blog.libero.it/sangiovannidesio/12972279.html)

### 2016-03: Informatore Comunale

![16665329_10209476538362615_199806067481028949_o](https://cloud.githubusercontent.com/assets/21038/22793164/54e7a20a-eeef-11e6-9f6d-75151e9d3924.jpg)

### 2017-02-09: aggiornamento

> ci sarà una Commissione Ambiente proprio sull'attuazione del PGTU entro fine febbraio, con la probabile presenza di esponenti del Centro Studi PIM, a cui è stato dato mandato di elaborare uno Studio per l'attuazione del PGTU che è una priorità dell'Amministrazione Comunale. Per questo ci siamo già mossi. Chiunque fosse interessato, oltre ovviamente ai membri della Commissione stessa, potrà partecipare come uditore. Sarà mia cura, in qualità di Presidente, diffondere data, orario e sede della Commissione.

- autore: [Francesco Pasquali](https://www.facebook.com/francesco.pasquali.7)
- [fonte](https://www.facebook.com/groups/823777737638221/permalink/1714573675225285/?comment_id=1714649241884395&comment_tracking=%7B%22tn%22%3A%22R9%22%7D)
