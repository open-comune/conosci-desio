# Conosci Desio

Questo progetto si pone l'obiettivo di creare collaborativamente una base di conoscenza condivisa.

## Perché?

Troppo spesso vengono poste le stesse domande, insorgono malumori a causa della disinformazione e si perpetrano molte strumentalizzazioni politiche (da parte di ogni colore).

Il sito del comune ([link](http://comune.desio.mb.it)) risulta poco accessibile e a volte anche poco completo.

Le piattaforme social più usate dai desiani, come la pagina Facebook [Sei di desio Se](https://www.facebook.com/groups/823777737638221/), non sono semplicemente adatte a gestire delle informazioni altamente correlate e che non devono perdere di importanza nel tempo.

Serve uno strumento accessibile in fase di consultazione e semplice da usare per chi decide di contribuire.

Infine deve essere enormemente facilitata la collaborazione, perché non è sostenibile un enorme sforzo da parte di pochi mentre è auspicabile uno sforzo distribuito, anche non continuo nel tempo, da parte di molti.

## A chi è rivolto?

Ai cittadini: insieme è possibile far convergere gli sforzi ed evitare che importanti informazioni vengano perse. Molti dubbi spesso hanno già trovato risposte ed è quindi più facile trovarle se gli argomenti sono collegati e accessibili nello stesso posto.

Al Sindaco, agli assessori e ai consiglieri comunali: *fatti* inerenti l'amministrazione possono essere aggiunti, complementati nel tempo e usati come riferimento in sede di retrospettive e pianificazioni.

## Come funziona?

Il contenuto è strutturato secondo un modello ibrido Wiki/Issue tracker. È un po' come se stessimo creando una Wikipedia di Desio, ovvero una serie di documenti collegati tra di loro.

Le domande frequenti sono presenti nella pagina [FAQ](FAQ).

**Nota bene**: questo è uno strumento gratuito, gestito su basi di volontariato da parte di tutti gli utenti partecipanti. L'esperienza è sicuramente migliorabile e nulla vieta che in futuro questo progetto venga migrato verso una piattaforma ancora più semplice e potente. Consideriamolo come un importante esperimento.

## Argomenti e Sezioni

Le "sezioni" sono contenitori di "argomenti".

## Argomenti

Tutti gli argomenti sono disponibili nella pagina [_Issues_](https://github.com/open-comune/conosci-desio/issues).

Per creare un nuovo argomento: [crea una nuova _Issue_](https://github.com/open-comune/conosci-desio/issues/new).

## Sezioni

Tutte le sezioni sono disponibili nel pagina [_Wiki_](https://github.com/open-comune/conosci-desio/wiki).

Una nuova sezione risulta necessaria quando sono presenti uno o più argomenti e quindi risulta utile creare un contenitore che li elenchi tutti.

Per creare una nuova sezione: [Aggiungi una nuova pagina della Wiki](https://github.com/open-comune/conosci-desio/wiki/_new) e aggiorna la lista delle sezioni presenti, [modificando la pagina iniziale della Wiki](https://github.com/open-comune/conosci-desio/wiki/Home/_edit).
